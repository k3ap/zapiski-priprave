Prvo preberemo število n, in nato z zanko preberemo še preostala
števila na vhodu, ki si jih shranimo v seznam.
Ustvarimo še eno pomožno spremenljivko, ki predstavlja velikost
trenutnega stolpa žlic. Ker na začetku nimamo žlic, to spremenljivko
nastavimo na 0.

Potem v zanki pregledujemo seznam števil na vhodu. Vsakič, ko zanka
pride v glavni del, preverimo, če je trenutna žlica manjša ali enaka
prejšnji žlici. Če je, potem žlico damo na trenutni kup, torej
povečamo pomožno spremenljivko za 1, če pa ni, potem pa izpišemo
velikost trenutnega stolpa. Potem pomožno spremenljivko spet nastavimo
na 0 in na stolp damo to žlico, torej povečamo spremenljivko za 1.
